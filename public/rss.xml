<?xml version="1.0" encoding="UTF-8"?><rss xmlns:dc="http://purl.org/dc/elements/1.1/" xmlns:content="http://purl.org/rss/1.0/modules/content/" xmlns:atom="http://www.w3.org/2005/Atom" version="2.0"><channel><title><![CDATA[Intelligenzia – Kognitiotieteen opiskelijajärjestö]]></title><description><![CDATA[Intelligenzia Ry on Helsingin yliopiston kognitiotieteen opiskelijoiden vuonna 1989 perustettu yhdistys. Yhdistys valvoo kognitiotieteen opiskelijoiden etuja ja  ylläpitää kognitiotieteen opetusta Suomessa.]]></description><link>https://intelligenzia.fi</link><generator>GatsbyJS</generator><lastBuildDate>Sat, 21 Sep 2019 18:19:04 GMT</lastBuildDate><item><title><![CDATA[Kognitiotieteelle perustettu oma maisteriopintosuunta — haku aukeaa 2020]]></title><description><![CDATA[Intelligenzia voi viimein ilolla tiedottaa, että kognitiotiedettä on mahdollista jälleen hakea opiskelemaan vuonna 2020! Tiedekuntaneuvosto…]]></description><link>https://intelligenzia.fi/kognitiotieteelle-perustettu-oma-maisteriopintosuunta/</link><guid isPermaLink="false">https://intelligenzia.fi/kognitiotieteelle-perustettu-oma-maisteriopintosuunta/</guid><pubDate>Sun, 12 May 2019 00:00:00 GMT</pubDate><content:encoded>&lt;p&gt;Intelligenzia voi viimein ilolla tiedottaa, että kognitiotiedettä on mahdollista jälleen hakea opiskelemaan vuonna 2020! Tiedekuntaneuvosto päätti tänä keväänä perustaa kognitiotieteelle oman opintosuunnan uuteen englanninkieliseen Kielellisen diversiteetin ja digitaalisten ihmistieteiden maisteriohjelmaan, joka alkaa 2020 syksyllä. Tätä on hartaasti odotettu, sillä kognitiotieteen opiskelijoiden sisäänotto on ollut lakkautettuna vuodesta 2016 yliopistouudistusten vuoksi. Oppiaine siirtyi kyseisen uudistuksen yhteydessä Käyttäytymistieteellisestä tiedekunnasta Humanistiseen tiedekuntaan vuonna 2018. Nykyisellään kognitiotieteen maisteriohjelmaan voi hakea ainoastaan, jos opiskelee Helsingin yliopiston humanistisessa tiedekunnassa, minkä lisäksi opetusta järjestetään rajallisesti.&lt;/p&gt;
&lt;p&gt;Hakuvaatimukset ja sisään otettavien opiskelijoiden tarkka lukumäärä ovat vielä epäselviä, mutta tiedot tarkentuvat tämän vuoden aikana. Toistaiseksi ajatuksena on, että maisteriohjelmaan voisi päästä suoraan ainakin kielten kandiohjelmasta ja todennäköisesti myös esimerkiksi psykologian ja tietojenkäsittelytieteen kandiohjelmista. Intelligenzian toivomuksena on, että hakukelpoisia kandiohjelmia olisi mahdollisimman paljon, sillä se tukisi kognitiotieteen monitieteisyyttä. Vielä ei ole varmuutta myöskään siitä, vaaditaanko opintosuuntaan haluavilta tiettyä opintomenestystä tai jonkinlaista pääsykoetta. Intelligenzia tiedottaa hakuvaatimuksista ja -mahdollisuuksista aktiivisesti sitä mukaa, kun tiedot varmistuvat.&lt;/p&gt;
&lt;p&gt;Helsingin yliopiston opiskelijat voivat jo nyt ottaa vapaasti kognitiotieteen kursseja sivuaineopintoina sekä kandi- että maisteritutkinnossa. Lisätietoja kursseista löytyy kognitiotieteen opetussivuilta: &lt;a href=&quot;https://wiki.helsinki.fi/display/Kognitiotiede/Tutkintovaatimukset&quot;&gt;https://wiki.helsinki.fi/display/Kognitiotiede/Tutkintovaatimukset&lt;/a&gt;&lt;/p&gt;
&lt;p&gt;Intelligenziaa kannattaa siis seurata, jos opinnot kognition parissa kiinnostavat. Vinkkaa mahdollisuudesta myös maisteriopintoja suunnitteleville kavereille! Intelligenzia ry on avoin opiskelijajärjestö, johon voivat liittyä kaikki kognitiotieteestä kiinnostuneet: &lt;a href=&quot;https://intelligenzia.fi/jaseneksi&quot;&gt;https://intelligenzia.fi/jaseneksi&lt;/a&gt;&lt;/p&gt;
&lt;p&gt;Opintoasioissa (esimerkiksi tilanteessa, jos mietit voitko hakea opiskelemaan kognitiotiedettä ennen uudistusta) ole yhteydessä:
&lt;a href=&quot;grp-cog-opintoasiat(at)helsinki.fi&quot;&gt;grp-cog-opintoasiat(at)helsinki.fi&lt;/a&gt;&lt;/p&gt;
&lt;p&gt;Intelligenzian hallitukseen voitte olla yhteydessä sähköpostitse:
&lt;a href=&quot;intelligenzia-hallitus(at)helsinki.fi&quot;&gt;intelligenzia-hallitus(at)helsinki.fi&lt;/a&gt;&lt;/p&gt;</content:encoded></item><item><title><![CDATA[Kognitiotieteeseen toinen yliopistonlehtori — valonpilkahduksia tulevaisuudesta]]></title><description><![CDATA[Talven purevin kylmyys alkaa jo olla takana päin, ja myös Ison Pyörän vavisuttama yliopistoyhteisö venyttelee kankeita jäseniään uusien…]]></description><link>https://intelligenzia.fi/kognitiotieteeseen-toinen-yliopistonlehtori-valonpilkahduksia-tulevaisuudesta/</link><guid isPermaLink="false">https://intelligenzia.fi/kognitiotieteeseen-toinen-yliopistonlehtori-valonpilkahduksia-tulevaisuudesta/</guid><pubDate>Fri, 23 Mar 2018 00:00:00 GMT</pubDate><content:encoded>&lt;p&gt;Talven purevin kylmyys alkaa jo olla takana päin, ja myös Ison Pyörän vavisuttama yliopistoyhteisö venyttelee kankeita jäseniään uusien käytänteiden alkaessa pikkuhiljaa löytää paikkaansa. Muutoksen myllerryksessä kuulas kevätaurinko paistaa välillä kognitiotieteenkin risukasaan: tieteenalalle nimittäin palkataan toinen yliopistonlehtori.&lt;/p&gt;
&lt;p&gt;Vuodenvaihteessa kognitiotieteen tieteenala, käytännössä tutkimushenkilöstö, siirtyi nykykielten laitokselta vastaperustettuun digitaalisten ihmistieteiden osastoon (Department of Digital Humanities, DDH) yhdessä fonetiikan kanssa. Siirtymä oli osa alkuperäistä suunnitelmaa — nykykielten laitoksen ei ollut tarkoituskaan olla kognitiotieteen loppusijoituspaikka humanistisessa tiedekunnassa. Laboratoriotilat sijaitsevat toistaiseksi Siltavuorenpenkereellä ja siirtymä keskustakampukselle tapahtuu aikaisintaan vuodenvaihteessa. Näillä näkymin uudet tilat tulevat sijaitsemaan todennäköisesti Topeliassa yhdessä fonetiikan ja musiikkitieteen kanssa.&lt;/p&gt;
&lt;p&gt;Uudessa järjestelmässä koulutusohjelmat ovat tieteenalasta erillisiä, eikä DDH:n yhteydessä toistaiseksi ole omaa koulutusohjelmaa. Tästä johtuen kognitiotieteen opetusta tarjotaan edelleen LingDA (Linguistic Diversity in the Digital Age) -koulutusohjelman alla. Kevät toi kuitenkin mukanaan hyviä uutisia: kognitiotieteeseen palkataan toinen yliopistonlehtori. Tehtävä asetetaan avoimeen hakuun ja määräaikainen lehtori aloittaa syksyllä 2018. Nähdäksemme tämä on tervetullut askel oikeaan suuntaan ennen professuurin täyttämistä. Kognitiotieteen professuuri on merkitty nykykielten laitoksen henkilöstösuunnitelmaan, josta se todennäköisesti siirtyy myös DDH:n henkilöstösuunnitelmaan. Virallista päätöstä haun avaamisesta ei vielä olla tehty, mutta resursseja ollaan jo hakemassa. Professuurihaku on pitkä prosessi ja parhaimmassakin tapauksessa uusi professori pääsisi aloittamaan vasta vuonna 2020. Nyt hakuun asetettava lehtorin tehtävä jatkuu ainakin vuoden 2019 loppuun.&lt;/p&gt;
&lt;p&gt;Kognitiotieteen opetuksen tulevaisuudelle on useita mahdollisia skenaarioita. Virallista päätöstä uusien pääaineopiskelijoiden ottamisesta ei olla tehty, mutta uskallamme olla toiveikkaita asian suhteen, sillä halua ja kiinnostusta tälle vaikuttaisi löytyvän tiedekunnan johdon tasolta asti. Siitä missä muodossa opetusta tultaisiin tarjoamaan, ei kuitenkaan ole selvyyttä. Kyseessä on ensisijaisesti resurssikysymys. Ison Pyörän mukaisessa mallissa vaihtoehtoja on ainakin kolme:&lt;/p&gt;
&lt;ol&gt;
&lt;li&gt;Kognitiotiede on (maisterivaiheen) suuntautumisvaihtoehto LingDA:n tai jonkun muun valmiin koulutusohjelman alla. Tieteenalalla on professori ja 1–2 yliopistonlehtoria. Halvin vaihtoehto.&lt;/li&gt;
&lt;li&gt;Digitaalisten ihmistieteiden osastoon perustetaan uusi koulutusohjelma (esimerkiksi ”Digital Humanities”), jossa kognitiotiede on suuntautumisvaihtoehtona. Tieteenalalla on professori ja 1–2 yliopistonlehtoria.&lt;/li&gt;
&lt;li&gt;Kognitiotiede sateenvarjona: digitaalisten ihmistieteiden osastoon perustetaan uusi koulutusohjelma enemmän tai vähemmän kognitiotieteen ympärille. Poikkitieteellinen koulutusohjelma kokoaa useiden lähitieteenalojen opetusta, joiden välillä kognitiotiede toimii siltana. Koulutusohjelman piirissä toimii lukuisia professoreita ja yliopistonlehtoreita eri aloilta. Käsityksemme mukaan juuri kukaan ei halua DDH:n yhteyteen kahta uutta koulutusohjelmaa, joten vahvastikin kognitiotieteeseen nojaava ohjelma saatetaan lanseerata jollain muulla nimellä.&lt;/li&gt;
&lt;/ol&gt;
&lt;p&gt;2020 astuvat voimaan uudet tutkintovaatimukset, ja vuoden 2019 aikana kartoitetaan tarve mahdollisten uusien koulutusohjelmien luomiselle. Tämän vuoksi on tärkeää, että kognitiotieteen opetuksen tulevaisuus saataisiin lyötyä lukkoon ja suunniteltua jo vuoden 2019 aikana. Professuurin täyttämistä ei näin ollen voida jäädä odottelemaan, vaan suunnittelutyö on tehtävä nyt.&lt;/p&gt;
&lt;p&gt;Intelligenzia pyrkii kaikin mahdollisin tavoin edistämään oman kognitiotieteen opintosisältöjä tarjoavan koulutusohjelman perustamista. Mielestämme on olennaista, että aiheesta kiinnostuneita opiskelijoita otettaisiin sisään jo kandivaiheen opintoihin. Uuden järjestelmän mukaista koulutusohjelmaa ei kuitenkaan tulla perustamaan yhden professorin ja 1–2 lehtorin varaan, sillä nykyisellään koulutusohjelmien viitteellinen minimisisäänottomäärä on useita kymmeniä opiskelijoita vuodessa. Tämän vuoksi keskiöön tulee ottaa kognitiotieteen rooli eri tieteenalojen opetushenkilöstöä yhdistävänä sateenvarjona.&lt;/p&gt;
&lt;p&gt;Seuraavaksi tarkoitus on kartoittaa, minkälaista kiinnostusta lähialoilta löytyy tämän tyyppisen ohjelman pyörittämiseen, ja näyttäytyykö ohjelma opiskelijoille kiinnostavana hakukohteena. Kiinnostus kognitiotiedettä ja sen opiskelua kohtaan on kokemuksemme mukaan ollut suurta, ja pienelläkin aktiivisuuden osoituksella jokainen aiheesta kiinnostunut voi omalta osaltaan olla avuksi. Ottaen huomioon mm. pääministeri Sipilän viimeaikaiset visiot Suomesta tekoälyn kärkimaana, resursseja kognitiotieteen koulutukseen luulisi vyöryvän ovista ja ikkunoista.&lt;/p&gt;</content:encoded></item><item><title><![CDATA[Intelligenzian jäsenyys avautuu kaikille opiskelijoille]]></title><description><![CDATA[Yliopiston tutkintorakenteen muutoksen vuoksi Intelligenzia päätti uudistaa sääntöjään vuonna 2017. Yhdistyksen vanhojen sääntöjen mukaan…]]></description><link>https://intelligenzia.fi/intelligenzian-jäsenyys-avautuu-kaikille-opiskelijoille/</link><guid isPermaLink="false">https://intelligenzia.fi/intelligenzian-jäsenyys-avautuu-kaikille-opiskelijoille/</guid><pubDate>Thu, 11 Jan 2018 00:00:00 GMT</pubDate><content:encoded>&lt;p&gt;Yliopiston tutkintorakenteen muutoksen vuoksi Intelligenzia päätti uudistaa sääntöjään vuonna 2017. Yhdistyksen vanhojen sääntöjen mukaan varsinaisia äänivaltaisia jäseniä ovat voineet olla vain Helsingin yliopiston kognitiotieteen pääaineopiskelijat. Muut kognitiotieteestä kiinnostuneet ovat voineet liittyä kannatusjäseniksi yhdistykseen.&lt;/p&gt;
&lt;p&gt;Joulukuussa 2017 voimaan astuivat uudistetut säännöt, jotka avaavat Intelligenzian jäsenyysehtoja. Jatkossa yhdistyksen varsinaiseksi jäseneksi voidaan hyväksyä kuka tahansa kognitiotieteestä kiinnostunut opiskelija, joka on jonkin suomalaisen korkeakoulun ylioppilas- tai opiskelijakunnan jäsen ja hyväksyy yhdistyksen tarkoituksen. Varsinaisella jäsenellä on äänioikeus yhdistyksen kokouksissa ja hän voi asettua ehdolle hallitusvirkaan.&lt;/p&gt;
&lt;p&gt;Muut kognitiotieteestä kiinnostuneet (myös muut kuin opiskelijat) voivat edelleen hakea kannatusjäseniksi yhdistykseen. Kannatusjäsenellä on läsnäolo-oikeus yhdistyksen kokouksissa ja hän voi toimia hallituksen ulkopuolisissa viroissa.
Liittyminen kannattaa!&lt;/p&gt;
&lt;p&gt;Jäsenenä pysyt parhaiten kartalla Intelligenzian toiminnasta ja olet virallisesti osa Suomen suurinta kognitiotieteellistä yhdistystä. Molemmat jäsenyysmuodot ovat ilmaisia!
&lt;a href=&quot;/j%C3%A4seneksi&quot;&gt;Hae jäsenyyttä&lt;/a&gt;.&lt;/p&gt;
&lt;p&gt;Hallitus käsittelee hakemukset seuraavassa kokouksessa ja päätöksestä ilmoitetaan sähköpostitse. Vanhat kannatusjäsenet, jotka täyttävät uusien sääntöjen mukaiset täysivaltaisen jäsenen ehdot voivat hakea jäsenyytensä päivittämistä samalla lomakkeella.&lt;/p&gt;</content:encoded></item><item><title><![CDATA[Kognitiotiede humanistiseen tiedekuntaan 2017]]></title><description><![CDATA[Kognitiotieteen tilanne 31.10.2016
Kognitiotiede tulee Iso Pyörä -uudistuksessa siirtymään sittenkin humanistiseen tiedekuntaan, eikä…]]></description><link>https://intelligenzia.fi/kognitiotiede-humanistiseen/</link><guid isPermaLink="false">https://intelligenzia.fi/kognitiotiede-humanistiseen/</guid><pubDate>Thu, 05 Oct 2017 00:00:00 GMT</pubDate><content:encoded>&lt;p&gt;Kognitiotieteen tilanne 31.10.2016
Kognitiotiede tulee Iso Pyörä -uudistuksessa siirtymään sittenkin humanistiseen tiedekuntaan, eikä matemaattis-luonnontieteelliseen, kuten oli alustavasti suunniteltu. Tähän päädyttiin muun muassa siksi, että humanistisessa oltiin kognitiotieteestä kiinnostuneempia ja sitä kautta valmiimpia rahoittamaan sitä jatkossa.&lt;/p&gt;
&lt;p&gt;Kognitiotiede on sijoittumassa vuodenvaihteen jälkeen aluksi LingDA-ohjelmaan (Linguistic Diversity in the Digital Age) vähintään seuraavaksi lukuvuodeksi 2017-2018. LingDA:an järjestetään täksi ajaksi jonkin laajuinen erillinen kognitiotieteen kokonaisuus, johon tulee niitä sisältöjä, joita nykyisiin tutkareihin kuuluu (ja joita vanhat opiskelijat jatkossa opiskelevat). Otto Lappi suunnittelee tämän kokonaisuuden ja sen laajuuden yhdessä LingDA:n edustajien kanssa. Kognitiotiede ei ole LingDA:ssa välttämättä kovin laaja ohjelma, eikä siihen ole tarkoitus ottaa vielä uusia pääaineopiskelijoita, mutta se on silti avoin esim. sivuaineopiskelijoille.&lt;/p&gt;
&lt;p&gt;Tämän alkuvaiheen on tarkoitus suunnitella LingDA:n ja filosofian maisteriohjelman välimaastoon uusi maisteriohjelma, johon kuuluisivat näillä näkymin kognitiotiede, digihumanismi ja fonetiikka, ehkä myös kieliteknologia. Tässä kokonaisuudessa kognitiotieteellä voi tulevaisuudessa olla suurikin rooli, mahdollisesti jopa oma ohjelma. Uuden maisteriohjelman olisi tarkoitus startata viimeistään nykyisten tutkintovaatimusten vanhentuessa 2020, mutta toivon mukaan jo aikaisemmin LingDA-sijoittumisen kanssa rinnakkain. Fyysisesti kognitiotiede tulee ensi vuonna sijoittumaan Metsätaloon, ja muutto alkaa näillä näkymin jo ensi kevään puolella. Marraskuussa järjestetään siirtymästä vielä virallisempi tiedotustilaisuus, johon pyritään saamaan paikalle edustajia sekä humanistisesta että käyttiksestä.&lt;/p&gt;</content:encoded></item><item><title><![CDATA[Haikugeneraattori]]></title><description><![CDATA[Paljon Onnea 70-vuotiaalle Kompleksille!]]></description><link>https://intelligenzia.fi/haikugeneraattori/</link><guid isPermaLink="false">https://intelligenzia.fi/haikugeneraattori/</guid><pubDate>Tue, 03 Oct 2017 00:00:00 GMT</pubDate><content:encoded>&lt;p&gt;&lt;a href=&quot;https://kompleksi-haikugeneraattori.herokuapp.com&quot;&gt;Paljon Onnea 70-vuotiaalle Kompleksille!&lt;/a&gt;&lt;/p&gt;</content:encoded></item><item><title><![CDATA[Intelligenzia ry:n tiedote Helsingin yliopiston kognitiotieteen tilasta]]></title><description><![CDATA[Kognitiotieteen tuleva sijoittuminen on ollut avoinna jo keväästä 2015, kun psykologian ja logopedian muuttoa lääketieteelliseen…]]></description><link>https://intelligenzia.fi/tiedote-kognitiotieteen-tilasta/</link><guid isPermaLink="false">https://intelligenzia.fi/tiedote-kognitiotieteen-tilasta/</guid><pubDate>Sat, 06 Feb 2016 00:00:00 GMT</pubDate><content:encoded>&lt;p&gt;Kognitiotieteen tuleva sijoittuminen on ollut avoinna jo keväästä 2015, kun psykologian ja logopedian muuttoa lääketieteelliseen tiedekuntaan alettiin valmistella. Valitettavasti tilanne ei ole edelleenkään selkiytynyt. Neuvotteluja on käyty erityisesti matemaattis-luonnontieteellisen tiedekunnan suuntaan, mutta virallista päätöstä ei ole tehty. Päätöksillä on kiire, koska Iso pyörä -koulutusuudistuksen mukaiset esitykset ovat jokaisessa tiedekunnassa jo valmisteilla, eikä kognitiotiede tällä hetkellä kuulu niistä mihinkään.&lt;/p&gt;
&lt;p&gt;Intelligenzia ry:n hallituksen jäsenet ovat olleet aktiivisesti yhteydessä laitosjohtaja Jussi Saariseen, hallintopäällikkö Laura Tuomiseen, dekaani Patrik Scheininiin ja Kumpulan kampuksen opiskelijoihin kuten Matlun ja TKO-älyn aktiiveihin. Tietomme mukaan hallintotason neuvotteluita on käyty jossain määrin, mutta ei perusteellisesti. Laitosjohtaja Jussi Saarinen on kutsunut matemaattis-luonnontieteellisen tiedekunnan dekaanin, varadekaanin ja tietojenkäsittelytieteiden laitoksen johtajan neuvonpitoon, mutta vastauksia ei ole tullut. Yhteydenottoyrityksiä jatketaan.&lt;/p&gt;
&lt;p&gt;Dekaani Patrik Scheinin on ollut yhteydessä asian tiimoilta myös humanistisen tiedekunnan dekaaniin Arto Mustajokeen, mutta opiskelija-aktiivien tietojen mukaan yhteydenpito on ollut luonteeltaan tunnustelevaa.&lt;/p&gt;
&lt;p&gt;Opintopolun mukaan kognitiotieteellä ei ole Helsingin yliopistossa vuonna 2016 aloituspaikkoja. Virallista päätöstä sisäänotosta ei ole kuitenkaan tehty tiedekuntaneuvostossa.&lt;/p&gt;
&lt;p&gt;Intelligenzia ry:n hallitus on ilmaissut huolensa kognitiotieteen tulevaisuudesta kannanotossaan, joka lähetettiin 27.1. vararehtori Keijo Hämäläiselle, Iso pyörä -projektiryhmän puheenjohtajalle Pirjo Hiidenmaalle ja sihteeri Päivi Aroselle. Saimme vastauksen rehtorin kanslian opintoasianpäälliköltä Päivi Pakkaselta liittyen nykyisten opiskelijoiden asemaan tulevissa muutoksissa. Vastaus tiivistettynä tässä:&lt;/p&gt;
&lt;p&gt;Nykyisten opiskelijoiden siirtymäkausi tulee olemaan kolme vuotta (1.8.2017–21.7.2020), ja sen aikana nykyiset kognitiotieteen opiskelijat voivat suorittaa tutkintonsa vanhojen tutkintovaatimusten mukaisesti nykyisessä tiedekunnassa. Myös psykologian opetuksessa otetaan huomioon kognitiotieteen opiskelijoiden tarpeet.
Uudet koulutusohjelmat alkavat näkyä, kun niihin otetaan sisään uusia opiskelijoita. Uuden opetuksen kohdalla ilmoitetaan, miten se soveltuu vanhan rakenteen mukaisiin opintoihin, ja opiskelijoita varten kehitetään korvaavuustaulukkoja. Uudessa palveluorganisaatiossa otetaan huomioon, että aloilla, joissa muutokset ovat suurempia kuin toisilla, tarvitaan riittävästi opintoneuvontaa.
Siirtymäkauden aikana voi siirtyä alemman tutkinnon suorittamisen jälkeen uusiin maisteriohjelmiin. Vielä on auki, millaisissa maisteriohjelmissa on mukana kognitiotieteen kannalta sopiva sisältö.
Siirtymäkauden jälkeen vanhamuotoisten tutkintojen suorittaminen ei onnistu. Jos ylempi tutkinto on suorittamatta 1.8.2020, kognitiotieteen tutkinnonsuoritusoikeuden omaaville määrätään, missä maisteriohjelmassa oikeus jatkuu. Tämä on maisteriohjelma, joka on mahdollisimman lähellä vanhaa pääainetta. Opiskelijalle voidaan määrätä suoritettavaksi kohtuullinen määrä täydennysopintoja uuden maisteriohjelman osaamistavoitteiden saavuttamista varten.&lt;/p&gt;
&lt;p&gt;Intelligenzia ry valvoo jatkossakin jäsentensä etuja ja selvittää opiskelijoiden kysymyksiin vastauksia. Kaikki opiskelijat ovat tervetulleita keskustelemaan kognitiotieteen tilanteesta maanantaina 8.2.2016 Gustavus Rexiin klo 18 alkaen Intelligenzia ry:n yhdistyksen kevätkokouksen yhteyteen. Varsinaiset keskustelut aloitetaan kokouksen jälkeen.&lt;/p&gt;
&lt;p&gt;Terveisin,&lt;/p&gt;
&lt;p&gt;Intelligenzia ry:n hallitus&lt;/p&gt;</content:encoded></item><item><title><![CDATA[Psykologian siirtyminen lääketieteelliseen tiedekuntaan ja miten tämä vaikuttaa kognitiotieteeseen]]></title><description><![CDATA[Tänään järjestetyssä psykologian oppiaineryhmän kokouksessa käytiin lävitse huhuja mahdollisesta psykologian oppiaineen siirtymisestä…]]></description><link>https://intelligenzia.fi/psykologia-ja-kognitiotiede/</link><guid isPermaLink="false">https://intelligenzia.fi/psykologia-ja-kognitiotiede/</guid><pubDate>Fri, 01 Jan 2016 00:00:00 GMT</pubDate><content:encoded>&lt;p&gt;Tänään järjestetyssä psykologian oppiaineryhmän kokouksessa käytiin lävitse huhuja mahdollisesta psykologian oppiaineen siirtymisestä lääketieteellisen tiedekunnan alaisuuteen. Laitoksen henkilökunnan suhtautuminen olisi yleisesti ottaen positiivinen ja siirtyminen nähtiin mahdollisuutena vahvistaa psykologian oppiainetta sekä tarjota parempaa koulutusta lääketieteelliseen opetukseen ja tutkimukseen. Voidaan kuitenkin sanoa, että näin massiivinen muutos jättää jälkeensä myös suuren epätietoisuuden aallokon, josta esimerkiksi kognitiotiede voi tulevaisuudessa kärsiä.&lt;/p&gt;
&lt;p&gt;Noin kaksi viikkoa takaisin lähtivät liikkeelle ensimmäiset puheet psykologian oppiaineen siirtymisestä Helsingin yliopiston lääketieteellisen tiedekunnan alaisuuteen. Jos et kuitenkaan ole tästä aikaisemmin kuullut, niin älä pelästy, sillä asia oli onnistuttu pitämään melko hyvin piilossa tuohon saakka. Viimeisten kahden viikon aikanakin keskusteluista ovat tienneet oikeastaan vain henkilökunta ja opiskelijaedustajat. Tänään järjestetyssä oppiaineryhmän kokouksessa Käyttäytymistieteiden laitoksen johtaja Jussi Saarinen vihdoinkin valaisi jo jonkin aikaa käynnissä ollutta suunnittelutyötä ja sen vaikutuksia käyttäytymistieteiden laitoksen tulevaisuuteen.&lt;/p&gt;
&lt;p&gt;Yksinkertaisimmillaan mahdollinen siirtymä on seuraavanlainen; vuoteen 2018 mennessä psykologian ja logopedian koulutus siirrettäisiin lääketieteelliseen tiedekuntaan. Siirtymistä perustellaan synergiaeduilla sekä opetuksessa että tutkimuksessa. Osana muutosta myös osia Viikin kampuksella sijaitsevasta neurotieteestä siirtyisi myös osaksi lääketieteellistä tiedekuntaa Meilahteen.&lt;/p&gt;
&lt;p&gt;Kokouksessa painotettiin sanaa ‘mahdollinen’ puhuttaessa siirtymästä. Mitään ei tosiaankaan ole lyöty lukkoon, mutta vahvasti kuitenkin ollaan menossa konkretian suuntaan. Yliopiston rehtori on näyttänyt suunnittelutyölle ja sen seurauksille vihreää valoa. Myös Käyttäytymistieteellisen tiedekunnan ylin johto näkee asian positiivisena, vaikka siirtymisen syynä onkin, ettei psykologian oppiaine ole hyötynyt tiedekunnan tarjoamista synergiaeduista käytännössä mitenkään (samaan tiedekuntaan kuuluminen kasvatustieteiden ja opettajakoulutuslaitoksen kanssa on ollut kuulemma ollut hyödytöntä). Saarinen myös kertoi dekaani Patrik Scheinin kannattavan ideaa mutta kokevan sen henkilökohtaisena tappiona.&lt;/p&gt;
&lt;p&gt;Mitkä ovat sitten lääketieteellisen tiedekunnan tarjomat synergiaedut? Saarisen mukaan psykologia haluaa Helsingin yliopistossa tulevaisuudessa profiloitua aikaisempaa vahvemmin neuropsykologian suuntaan. Lääketieteellinen tiedekunta toimisi mahdollistajana tällä saralla. Toinen tekijä on kliinisen osaamisen kehitys, jota tapahtuisi molemmin puolin. Molemmat edellä mainitut tekijät yhdessä nostaisivat psykologien osaamista ja parantaisivat näiden työllistymistä. Psykologian suunta on neurotieteessä ja lääketieteessä.&lt;/p&gt;
&lt;p&gt;Vaikutukset kognitiotieteeseen&lt;/p&gt;
&lt;p&gt;Psykologian ja logopedian siirtyminen tulee olemaan merkittävä muutos, eivätkä kaikki sitä seuraavat vaikutukset ole vielä edes selvillä. Kuten ylempää lukemalla selviää, on suunnittelun lähtökohtana ollut psykologian opetuksen ja tutkimuksen parantaminen. Muut käyttäytymistieteiden laitoksen oppiaineet ja näiden intressit ovat ainakin jossakin mielessä olleet sekundäärisiä.&lt;/p&gt;
&lt;p&gt;Ensimmäiseksi voidaan tarkastella mitä laitokselle tapahtuu, jos psykologia lähtee pois. Käyttäytymistieteiden laitoksen kokoonpanossa psykologia on edustettuna vahvimmin sekä opiskelijoiden että henkilökunnan tasolla. Ihmismääräisesti muutos olisi valtava sillä lääketieteelliseen tiedekuntaan siirtyvät psykologia ja logopedia muodostavat yhdessä n. 500 opiskelijaa (lääketieteellisen tiedekunnan opiskelijamäärä on n. 1000). Onkin kyseenalaista olisiko tälläisen muutoksen jälkeen järkevää pyörittää käyttäytymistieteiden laitosta pelkästään fonetiikan, kognitiotieteen ja kasvatustieteiden kanssa.&lt;/p&gt;
&lt;p&gt;Kognitiotieteelle vaihtoehtoja on kolme. Voimme jäädä Käyttäytymistieteelliseen tiedekuntaan, jolloin edessä on suuria rakennemuutoksia joilla kognitiotiede sijoitetaan osaksi tätä sekalaista sakkia. On mielenkiintoista mitä tällöin tapahtuu esimerkiksi perusopintoihin kuuluvien psykologian opintojen suhteen. Oppiaineryhmän kokouksessa mainittiin, että tulevaisuudessa psykologian sivuainetta priorisoitaisiin lääketieteellisen tiedekunnan alaisuudessa oleville yksiköille (lääketieteet,psykologia,logopedia) ja muille sivuaine opetus tapahtuisi avoimen yliopiston kautta. Voi kuitenkin olla myös niin että opinto-oikeus säilyy ja konnarit saavat taas yhden kampuksen mihin matkustaa pakollisten opintojen perässä.&lt;/p&gt;
&lt;p&gt;Toinen vaihtoehto on seurata psykologiaa lääketieteelliseen tiedekuntaan, mitä pidetään kuitenkin hyvin heikkona vaihtoehtona vaihtoehtona. Esimerkiksi Otto Lappi totesi keskustelleensa muutamien konnareiden kanssa, jotka olivat todenneet siirroksen olevan kognitiotieteen kannalta järjetön, sillä samat synergiaedut esimerkiksi kliinisyyden saralla eivät kognitiotieteilijöitä hyödytä. Samoja ajatuksia esitti myös Jussi Saarinen ja ilmaisi tämän mahdollisuutena katkaista kognitiotieteen napanuora psykologiaan.&lt;/p&gt;
&lt;p&gt;Kolmas vaihtoehto on jättää psykologia ja Käyttäymistieteellinen tiedekunta taakse ja siirtyä toiseen tiedekuntaan. Vaihtoehtoina tähän ovat Humanistinen tiedekunta ja Matemaattis- luonnon tieteellinen tiedekunta. Humanistisen tiedekunnan kohdalla voidaan mainita tämän olleen kognitiotieteen alkuperäinen tiedekunta, josta kognitiotiede myöhemmin sulautettiin osaksi Käyttäymistieteellistä. Matemaattis-luonnontieteellisen tiedekunnan suuntaan mentäessä on taas mahdollista viedä kognitiotiedettä lähemmäksi muissa yliopistoissa vallalla olevaa mallia kohti (esimerkiksi Jyväskylässä kognitiotiede on osa tietojenkäsittelytiedettä).&lt;/p&gt;
&lt;p&gt;Riippumatta siitä mihin päätökseen kognitiotieteen kohdalla päädytään, on edessä mittavia muutoksia sekä hallinnon että identiteetin saralla. Tässä kohtaa on nostettava kuitenkin esiin vieläkin täyttämättä oleva professuuri. Saarisen kanssa keskusteltuani tilaisuuden jälkeen tämä painotti kognitiotieteen sijoituskohteen konkretisoimisen tärkeyttä professuurin kannalta. Ensisijaisesti olisi tiedettävä mihin kognitiotiede siirtyy tai jää, jotta professori voidaan valikoida onnistuvasti. Tämä tulee luultavimmin tarkoittamaan sitä, ettei kognitiotieteen professuuri tulekaan aikaisimmista lupauksista huolimatta edes hakuun vuoden 2015 puolella. Konnarit saavat siis viettää kohta neljännen vuotensa ilman professoria.&lt;/p&gt;</content:encoded></item><item><title><![CDATA[Tiedote kognitiotieteilijöille 8.12.2015]]></title><description><![CDATA[Kognitiotiede osana tiedekuntamuutosta ja Isoa pyörää Helsingin yliopistossa liikkeellä oleva Iso pyörä sekä tiedekuntauudistukset saavat…]]></description><link>https://intelligenzia.fi/tiedote-kognitiotieteilijoille/</link><guid isPermaLink="false">https://intelligenzia.fi/tiedote-kognitiotieteilijoille/</guid><pubDate>Tue, 08 Dec 2015 00:00:00 GMT</pubDate><content:encoded>&lt;h3&gt;Kognitiotiede osana tiedekuntamuutosta ja Isoa pyörää&lt;/h3&gt;
&lt;p&gt;Helsingin yliopistossa liikkeellä oleva Iso pyörä sekä tiedekuntauudistukset saavat aikaan muutoksia, jotka vaikuttavat osaan oppiaineista erittäin merkittävästi. Kognitiotiede on yksi näistä aloista. Tällä hetkellä tilanne on vielä epävarma, mutta lupaavia askelia päätöksiä kohti on jo otettu.&lt;/p&gt;
&lt;p&gt;Tausta&lt;/p&gt;
&lt;p&gt;Psykologian ja logopedian siirtyessä lääketieteelliseen tiedekuntaan ja fonetiikan muuttaessa humanistiseen tiedekuntaan myös kognitiotiede joutuu muutospaineen alle sen jäädessä lähes yksin käyttäytymistieteiden laitokselle. Nykyiseen laitokseen tai tiedekuntaan jääminen ei ole tieteenalan kannalta vaihtoehto, joten uusia suuntia on kartoitettu loppukevään ja syksyn aikana. Heti alkuvaiheessa keskusteluun nousivat lääketieteellinen tiedekunta psykologian vanavedessä, humanistinen tiedekunta (johon kognitiotiede kuului ennen käyttäytymistieteellistä) ja matemaattis-luonnontieteellinen tiedekunta (lyh. matlu). Näistä lääketieteellinen on jo suljettu pois ja humanistinen näyttää epätodennäköiseltä.&lt;/p&gt;
&lt;p&gt;Yliopistoa kohtaavat lähitulevaisuudessa laajat Iso pyörä -hankkeen muutokset. Koko yliopiston viitekehyksessä kandiohjelmia on tarkoitus olla 50–60, kun nykyään luku on n. 300. Lisää Isosta pyörästä ja sen vaikutuksista käyttäytymistieteelliseen tiedekuntaan löydät Conduksen opiskelijaedustajien ylläpitämältä infosivulta: &lt;a href=&quot;https://kayttispyora.wordpress.com/&quot;&gt;https://kayttispyora.wordpress.com/&lt;/a&gt;.&lt;/p&gt;
&lt;p&gt;Nykytilanne&lt;/p&gt;
&lt;p&gt;Matemaattis-luonnontieteellinen tiedekunta on kognitiotieteen kehittymisen kannalta varteenotettava vaihtoehto, ja muutosta on syksyn aikana neuvoteltu. Matlun dekaani on nyt välittänyt viestin, jonka mukaan tiedekunta on valmis vastaanottamaan kognitiotieteen. Tätä voidaan pitää huomattavana askeleena toivottuun suuntaan. Vielä ei kuitenkaan olla neuvoteltu tiedekuntamuutokseen liittyvistä taloudellisista seikoista, joten muuttoa matluun ei voida pitää varmana.&lt;/p&gt;
&lt;p&gt;Kognitiotieteen osalta on käyty myös keskusteluita sisäänoton välivuodesta vuodelle 2016. Laitosneuvosto päätti kokouksessaan 24.9.2015 ehdottaa tiedekuntaneuvostolle kognitiotieteen sisäänottopaikoista vuodelle 2016 seuraavasti: kandidaatintutkintoa suorittavat 0, maisterintutkintoa suorittavat 5. Sisäänottokysymystä ei ole vielä käsitelty tiedekuntaneuvostossa. Intelligenzian hallitus selvittää, mitä tämä tarkoittaa jatkoa ajatellen.&lt;/p&gt;
&lt;p&gt;Mitä seuraavaksi?&lt;/p&gt;
&lt;p&gt;Koko yliopistossa käynnissä oleva Iso pyörä -uudistus vaikuttaa myös luonnollisesti matemaattis-luonnontieteelliseen tiedekuntaan paineena yhdistää pääaineita laajemmiksi koulutusohjelmiksi. Tätä silmällä pitäen kognitiotieteen ja tietojenkäsittelytieteen opiskelijajärjestöaktiivit ovat yhteistyössä luoneet esityksen yhteiseksi kandiohjelmaksi, joka yhdistää molempien koulutusten sisältöä monipuolisesti. Esitys lähetetään matlun johdolle, ja toiveena on, että se vastaanotetaan varteenotettavana Ison pyörän mukaisena koulutusohjelmana. Tässä vaiheessa esitys ei ole tarkoitettu julkisesti jaettavaksi, mutta esitykseen tullaan kysymään opiskelijoiden mielipiteitä esimerkiksi keskustelutilaisuuden muodossa, kun jatko selviää. Tiedekuntamuutos tarkoittaisi sitä, että kognitiotiede nykymuodossaan muuttuisi paljon ja tietojenkäsittelyn opintojen määrä lisääntyisi. Ottaen huomioon tekoälyn, robotiikan ja digitalisaation kasvavat vaikutukset voidaan kognitiotieteen ja tietojenkäsittelyn yhdistämistä pitää hyvin perusteltuna myös oppiaineen kasvamisen vuoksi.&lt;/p&gt;
&lt;p&gt;Seuraava askel on dekaanien tapaaminen ennen joulua tai heti alkuvuoden aikana. Sen jälkeen tiedämme toivottavasti enemmän aikataulusta ja vastaanottavan tiedekunnan sisäisistä muutoksista, jotka epäilemättä vaikuttavat myös kognitiotieteen sijoittumiseen tiedekunnassa.&lt;/p&gt;
&lt;p&gt;Terveisin,
Intelligenzia ry:n hallitus&lt;/p&gt;</content:encoded></item><item><title><![CDATA[Avoin Kirje Käyttäytymistieteellisen Tiedekunnan Dekaanille]]></title><description><![CDATA[Aloite kognitiotieteen oppiaineen ja tieteenalan jatkuvuuden takaamiseksi käynnissä olevassa tiedekuntamuutoksessa Arvon dekaani, Kevään…]]></description><link>https://intelligenzia.fi/avoin-kirje-dekaanille/</link><guid isPermaLink="false">https://intelligenzia.fi/avoin-kirje-dekaanille/</guid><pubDate>Mon, 21 Sep 2015 00:00:00 GMT</pubDate><content:encoded>&lt;p&gt;Aloite kognitiotieteen oppiaineen ja tieteenalan jatkuvuuden takaamiseksi käynnissä olevassa tiedekuntamuutoksessa&lt;/p&gt;
&lt;p&gt;Arvon dekaani,&lt;/p&gt;
&lt;p&gt;Kevään 2015 lopussa saimme kuulla suunnitelmista, joiden toteutuessa psykologia ja logopedia vaihtaisivat käyttäytymistieteellisestä tiedekunnasta lääketieteelliseen. Kognitiotieteen tulevaisuus on tässä muutoksessa jäänyt avoimeksi. Oppiaineemme sisällä käytyjen keskusteluiden mukaan kognitiotiede ei voi muuttaa psykologian mukana lääketieteelliseen tiedekuntaan. Sen sijaan on kaksi vaihtoehtoa: ensimmäinen vaihtoehto on muuttaa omilleen matemaattis-luonnontieteelliseen tai johonkin toiseen tiedekuntaan. Toinen vaihtoehto on oppiaineen ja tieteenalan lakkautus nykyisessä tiedekunnassa.&lt;/p&gt;
&lt;p&gt;Kognitiotieteellä on yliopistomaailmassa verrattain lyhyt historia ja lisäksi oppiaine kamppailee vähäisistä resursseista johtuvien haasteiden kanssa. Psykologiasta erkaantuneena oppiaineena kognitiotiede on luonnollisesti lähellä psykologiaa niin sen tutkimuksen, julkaisujen, kuin kurssienkin osalta. Todennäköisesti käyttäytymistieteellisessä tiedekunnassa kognitiotieteellä ei ole enää sopivaa paikkaa psykologian muutettua Meilahteen. On myös todettava, ettei kliinisten teemojen puute tule todennäköisesti sallimaan kognitiotieteen muuttoa psykologian perässä.&lt;/p&gt;
&lt;p&gt;Näyttää siis siltä, että myös kognitiotiedettä odottaa muutto pois Siltavuorenpenkereeltä. Selvitystyöt eri vaihtoehdoista on laitettu jo käyntiin oppiaineemme sisällä henkilökunnan ja opiskelijaedustajien voimin. Jotta tunnustelu muiden tiedekuntien suuntiin sujuu jouhevasti, meidän on kuitenkin voitava luottaa siihen, että käyttäytymistieteellinen tiedekunta pystyy tukemaan kognitiotieteen tulevaisuutta takaamalla oppiaineelle riittävät resurssit tiedekunnan vaihtoon. Näiden resurssien on katettava esimerkiksi kognitiotieteen professuurin täyttämisen ja nykyisten hyväksyttyjen opiskelijoiden opiskelu-oikeudesta koituvat kulut.&lt;/p&gt;
&lt;p&gt;Haluamme myös ainejärjestönä kiinnittää huomionne nykyiseen kestämättömään tilanteeseen, jossa yliopiston lehtori Otto Lappi kantaa harteillaan vastuuta lähes kaikesta kognitiotieteen oppiaineen tuottamasta käytännön työstä. Otto Lapin nykyinen työtaakka (sisältäen suuren osan oppiaineemme opetuksesta, opinnäytetöiden ohjaamisesta, valintakokeista, uusista tutkintovaatimuksista ja nyt myös tiedekuntamuutoksen suunnittelusta) on kohtuuton ja jopa epäinhimillinen yhdelle ihmiselle, ja sen myötä kognitiotieteen opiskelijat joutuvat epätasa-arvoiseen asemaan muihin oppiaineisiin nähden. Neuvottelut muiden tiedekuntien suuntaan on avattava myöskin tiedekunnan ja laitoksen henkilökunnan toimesta. Pyydämme myös selvitystä siitä millaisia resursseja kognitiotieteelle suunnataan siirtymäajan puitteissa vuoden 2016 loppuun.&lt;/p&gt;
&lt;p&gt;Intelligenzia ry:n hallitus toivoo tiedekunnan hallinnolta vastuullisia päätöksiä liittyen sekä nykyhetken työnjakoon että tulevaisuuteen toisaalla.&lt;/p&gt;
&lt;p&gt;Kunnioittaen,&lt;/p&gt;
&lt;p&gt;Perttu Lähteenlahti
puheenjohtaja&lt;/p&gt;
&lt;p&gt;Iina Ala-Kurikka
sihteeri,&lt;/p&gt;
&lt;p&gt;Intelligenzia ry&lt;/p&gt;</content:encoded></item><item><title><![CDATA[Mitä kognitiotiede voi antaa digihumanismille?]]></title><description><![CDATA[Kognitiotiede ja sen väki, konnarit, ovat muuttamassa osaksi Humanistisen tiedekunnan “Linguistic Diversity in the Digital Age…]]></description><link>https://intelligenzia.fi/mita-kognitiotiede-voi-antaa-digihumanismille/</link><guid isPermaLink="false">https://intelligenzia.fi/mita-kognitiotiede-voi-antaa-digihumanismille/</guid><pubDate>Mon, 02 Nov 0201 22:20:11 GMT</pubDate><content:encoded>&lt;p&gt;Kognitiotiede ja sen väki, konnarit, ovat muuttamassa osaksi Humanistisen tiedekunnan “Linguistic Diversity in the Digital Age” –koulutusohjelmaa. Kyseinen ohjelma kuuluu niin kutsuttuun digihumanismin tutkimusperinteeseen. Tämä kirjoitus on suunnattu sekä muille konnareille että tuleville digihumanistikollegoillemme.
Keitä me olemme, ja mitä me teemme?&lt;/p&gt;
&lt;p&gt;Kognitiotieteen yksikkö on pieni mutta tuottava ja aidosti poikkitieteellinen tutkimusjoukkue. Viimeisen viiden vuoden aikana kognitiotieteessä on tutkittu esimerkiksi ihmisen muistitoimintoja, äänten prosessointia, emootioita ja päätöksentekoa pokeripelissä, havaitsemista ja eksperttiyttä auton ajamisessa, robotiikan moraalipsykologiaa, komputaation filosofiaa, biolingvistiikkaa, kieliteknologiaa, ja eläinten kognitiota yleisesti. Kaikista edellämainituista aihepiireistä on myös julkaistu useita laadukkaita vertaisarvioituja artikkeleita.&lt;/p&gt;
&lt;p&gt;Menetelminä on hyödynnetty esimerkiksi laadullisia haastatteluaineistoja, Internet-pohjaisia mutta kuitenkin puhtaasti kokeellisia kyselylomakeaineistoja, silmänliikekameroin instrumentoituja autoja, ja EEG-, ja MEG-mittauksia — tai ihan puhdasta teoriaa ja filosofista analyysiä.&lt;/p&gt;
&lt;p&gt;Mitään ylläolevasta tutkimuksesta ei tehdä tyhjiössä. Kaikki tutkijat ja tutkimusavustajat puhuvat keskenään, vaihtavat päivittäin ajatuksia, kritisoivat toistensa koeasetelmia, teoriaa ja väitteitä, piirtävät (hauskoja mutta todella järkeviä) käppyröitä valkotaululle, ja juovat yhdessä paljon espressoa — ja kuohuviiniä aina(kin) silloin, jos artikkeleita hyväksytään julkaistavaksi. Kaikki ymmärtävät toistensa tutkimusaiheet riittävän hyvin tarjotakseen niihin hyödyllisiä ja tarpeellisia kehitysehdotuksia.
Konnariopiskelijat ovat niin ikään kiinnostuneita useista, tai vain yhdestä yllä olevista aihepiireistä. Tästä vaihtelusta huolimatta heitä yhdistää rehellinen kiinnostus ilmiöiden ymmärtämiseen ja selittämiseen eli tieteeseen. Konnariopiskelijat ovat tiedeorientoituneita ja lähestyvät ongelmia — olivat ne sitten neurotieteellisiä tai filosofisia, tai jotain siltä väliltä — vilpittömän uteliaasti. On myös iloni ja etuoikeuteni saada välillä viettää heidän kanssaan iltoja oluen (tai muun) äärellä, jolloin keskustelut liittyvät usein tieteeseen, tai niissä on vähintään hyvälaatuinen tieteellinen kriittinen ote. Näistä tyypeistä tulee alojensa eksperttejä sanan oikeassa merkityksessä.
Kognitiotiedettä, sen henkilökuntaa ja opiskelijoita on helppo kehua vuolaasti, sydämellisesti ja rehellisesti.
Mitä me voimme tarjota digihumanismille?&lt;/p&gt;
&lt;p&gt;Digitaalisella humanismilla on ainakin kaksi tutkimuskärkeä: ensimmäinen kärki kehittää ja hyödyntää laskennallisia menetelmiä humanistisessa tutkimuksessa, esimerkiksi lingvistisessä analyysissä. Toinen kärki puolestaan arvioi, miten ihmiset itse suhtautuvat ja kokevat jatkuvasti digitoituvan maailman.&lt;/p&gt;
&lt;p&gt;Konnarit pystyvät teroittamaan molempia kärkiä. Ohjelmointitaidostamme on ilmeinen hyöty esimerkiksi lingvististen tekstinlouhinta-algoritmien kehittämisessä — varsinkin, koska konnariohjelmoijat ovat tyypillisesti hyvin perillä kielitieteestä ja biolingvistiikasta. Jos ohjelmoijalla on lisäksi kokemusta laadullisesta tutkimuksesta, kuten monella konnarilla on, poikkitieteellinen yhteistyö lingvistien ja tietojenkäsittelytieteilijöiden kanssa on saumattomampaa — konnari puhuu molempien kanssa samaa kieltä.
Kysymys siitä, mitä ihmiselle tai “ihmisyydelle” käy jatkuvasti digitoituvassa maailmassa on laaja ja vaatii sekä sosiaali- ja moraalipsykologista että filosofista ymmärrystä ihmisen käyttäytymisestä. Kognitiotieteessä tutkitaan jo robotiikan moraalipsykologiaa; eli sitä, minkälaisia moraalisia päätöksiä ihmiset haluaisivat keinoälyjen tekevän erilaisissa tilanteissa. Tämä tutkimuskysymys on digihumanismin ytimessä, mutta toistaiseksi konnarit ovat Suomessa ainoat, jotka sitä tutkivat.&lt;/p&gt;
&lt;p&gt;Kogniotiotiede valmistaa myös käytettävyyden psykologian asiantuntijoita. Käytettävyystutkija arvioi, minkälaisessa digitaalisessa ympäristössä toimintamme on saumatonta ja nautinnollista, ja minkälaisessa se on vaivalloista ja ahdistavaa. Kognitiotieteen mukanaan tuoma käytettävyysasiantuntemus voi avata digihumanismille “keinoälyn ergonomian” tutkimuslinjan.&lt;/p&gt;
&lt;p&gt;Mitä siis voimme tarjota digihumanismille? Pätevän ja aidosti poikkitieteellisen joukon tutkijoita, jotka ovat hyvin perillä humanistisesta tutkimusperinteestä ja osaavat soveltaa siihen laskennallisia menetelmiä (ja myös kehittää näitä menetelmiä); uusia avauksia digihumanistiseen tutkimukseen; äärimmäisen motivoituneen ja intohimoisen opiskelijajoukon; ja ainakin yhden espressokoneen.&lt;/p&gt;
&lt;p&gt;Konnaritutkijat ja -opiskelijat muodostavat hyvin rasvatun Pienen pyörän. Pienet pyörät eivät tarvitse yhtä paljon rakennetta tukevia pinnoja kuin Isot pyörät ollakseen yhtä vankkoja. Jos pyörässä on vähemmän pinnoja, siihen kohdistuu vähemmän ilmanvastusta, ja se pyörii nopeammin.&lt;/p&gt;</content:encoded></item></channel></rss>