---
title: Opiskelu
menuTitle: Opiskelu
---

### Kognitiotiede pääaineeksi

Sinustako kognitiotieteen maisteri?

Polku opiskelemaan kognitiotiedettä Helsinkiin on valitettavasti hieman hankala, mutta kuitenkin mahdollinen. On olemassa erilaisia vaihtoehtoja ja vaatimuksia eri suunnista tuleville ihmisille, joten kannattaa katsoa mikä tapa sopisi sinulle parhaiten. Olemme keränneet tämän hetken (11/2019) ajanmukaisimman tiedon eri mahdollisuuksista tähän:

**LingDig-Maisteriohjelman kognitiotieteen erikoistumislinja kansainvälisen yhteishaun kautta**

- KENELLE: Kaikille kandidaatin suorittaneille (myös eri maista)
- MITEN: Haku **03.12.2019-10.01.2020** osoitteessa [opintopolku.fi](https://opintopolku.fi/app/#!/korkeakoulu/1.2.246.562.17.19284621422). Hakemus, jossa arvioidaan aiempia opintoja, motivaatiota ja tieteellistä kirjoittamista (esim. kandin tiivistelmä)
- SISÄLTÖ: (päivittyy opintovaatimuksilla, kunhan julkaistaan)

**LingDig-maisteriohjelman kognitiotieteen erikoistumislinja optio-oikeuden kautta**

- KENELLE: Helsigin yliopistossa kandidaatin suorittaneille seuraavilta aloilta: **kielet, filosofia, psykologia, tietojenkäsittelytiede, matematiikka, biologia** tai **Bachelor's programme in science**. (huom. ei sosiaalipsykologia)
- MITEN: Suorita kognitiotieteen moduuli (KIK-KK100 tai LDA-C500) vähintään arvosanalla 4. Kandin papereita hakiessasi voit käyttää optio-oikeutesi menemällä LingDig-maisteriohjelman Kognitiotiede linjalle.
- SISÄLTÖ: (päivittyy opintovaatimuksilla, kunhan julkaistaan)
- HUOMIO: Muille LingDig-maisteriohjelman linjoille on eri vaatimuksia JA jos pääset yhteen, voit vaihtaa linjasi myöhemmin opintojesi lopussa ilmoituksella. Lisäinfoa muiden ohjelmien sisäänpääsykriteereistä tulee olemaan opintopolussa ja opintoneuvojilla (toivottavasti) sekä täällä sitten kun niistä tiedetään.

**Maisteriohjelman vaihtaminen vanhojen opintovaatimusten systeemissä**

- KENELLE: Humanistisessa tiedekunnassa vanhoilla opintovaatimuksilla maisterivaiheessa opiskeleville.
- MITEN: Pyydä maisteriaineesi vaihtoa kognitiotieteeseen. Kognitiotieteellä on erikoisoikeus jatkaa vanhanmallisia opintoja vuoteen 2022 asti. (Toki tämä voi olla teknisesti vaikeata, kun systeemit yleensä eivät pidä poikkeuksista.)
- SISÄLTÖ: Opiskelet vanhojen vaatimusten mukaisia kursseja, mutta käytännössä korvaat ne kaikki uudenmukaisilla kursseilla. Tee opintosuunnitelma yhteistyössä henkilökunnan kanssa laittamalla sähköpostia osoitteeseen grp-cog-opintoasiat@helsinki.fi.

Jos sinulla on kysymyksiä esim. opintosuunnitelman tekemisestä, voit kysellä ainejärjestöltämme osoitteesta intelligenzia-hallitus[ät]helsinki.fi, yliopistonlehtori Otto Lapilta (etunimi.sukunimi[ät]helsinki.fi) tai metsätalon opiskelijapalveluista. Yleisiin kysymyksiin löytyy vastauksia myös [wikisivultamme](https://wiki.helsinki.fi/pages/viewpage.action?pageId=84289414).

### Kognitiotiede sivuaineeksi / vapaavalintaisiksi opinnoiksi

**Sivuaine eli moduulit**

- KENELLE: Kaikille Helsingin yliopistossa JA muille Joo-opintojen kautta
- MITEN: Vapaa pääsy
- SISÄLTÖ:
    - KIK-KK100 Kommunikaatio ja kognitio (suomeksi)
	- LDA-C500 Cognitive Science (englanniksi tai suomeksi)
    - KIK-KK100 on lievästi enemmän kanditason ja LDA-C500 lievästi maisteritason kokonaisuus
- HUOMIO: Jos harkitset kognitiotieteen maisteriopintoja, sivuaineiden hyvätasoinen suorittaminen auttaa AINA kaikissa sisäänpääsypoluissa. Tai ei ainakaan haittaa.

Kaikilla Helsingin yliopiston opiskelijoilla on oikeus suorittaa kognitiotieteen kursseja ja opintokokonaisuuksia (ent. sivuaine) niin kandi- kuin maisteritasollakin. **Vaikka kognitiotiedettä voi jatkossa lukea pääaineena vain maisteritasolla, tarjolla on edelleen myös kaikille avoimia kanditasoisia opintokokonaisuuksia.** Kognitiotiede on yhdistettävissä lähes mihin tahansa alaan ja tarjoaa syvyyttä ja näkökulmaa esimerkiksi psykologian, tietojenkäsittelytieteen, kielitieteiden, fonetiikan, digitaalisten ihmistieteiden, filosofian, matematiikan, biologian tai vaikkapa kasvatustieteen tai bioinformaatioteknologian opintoihin. Se tarjoaa laaja-alaisen näkökulman mielen ja erilaisten tiedonkäsittelyn mekanismien toimintaan ja antaa oivallisia työkaluja poikkitieteelliseen kanssakäymiseen myös työelämässä. Kognitiotieteen opetussivut tarjoavat lisää tietoa [sivuaineopiskelijoille](https://wiki.helsinki.fi/x/5izoDg).

Intelligenzia on myös sivuaineopiskelijoiden ainejärjestö! Liity konnareiden **[Facebook-ryhmään](http://www.facebook.com/groups/konnarit)** ja tule moikkaamaan meitä tapahtumiimme! Ne ovat avoimia kaikille. Tykkää myös **[sivustamme](http://www.facebook.com/intelligenziary)**, jossa jaamme ajankohtaista tietoa kognitiotieteestä ja Intelligenzian toiminnasta.

Muista liittyä kannatusjäseneksi "Jäseneksi"-välilehden alta pysyäksesi parhaiten kartalla yhdistyksen toiminnasta. Liittyminen on ilmaista ja käy käden käänteessä!

### Mistä kurssitarjonta löytyy?

Kognitiotieteen opetus tapahtuu opintokokonaisuuksien/moduulien kautta tunnuksilla LDA-C ja KIK-KK100. Opetustarjonta löytyy helpoiten Weboodista tai [wiki-sivuilta](https://wiki.helsinki.fi/display/Kognitiotiede/Opinto-opas), joskin ajantasaisimmat kurssiaikataulut ilmaantuvat usein ensimmäisenä konnarit-sähköpostilistalle. Opetusta tarjotaan tällä hetkellä kahdessa moduulissa:

- Aine- ja syventävät opinnot: Kielellisen diversiteetin ja digitaalisten menetelmien maisteriohjelma (LDA-C -kurssikoodit) löytyvät helpoiten Weboodista hakusanalla LDA-C


    *   Opintotarjonta --> Opinto-oppaat --> Humanistinen tiedekunta --> Kielellisen diversiteetin ja digitaalisten menetelmien maisteriohjelma

- Perusopinnot: Kommunikaatio ja kognitio


    *   Opintotarjonta --> Opinto-oppaat --> Humanistinen tiedekunta --> Kommunikaatio ja kognitio

**Huom! Nykykielten laitoksen alta löytyvä "Kognitiotiede"-moduuli sekä COG-alkuiset kurssikoodit ovat vanhentuneita, eivätkä sisällä ajantasaista tietoa opetuksesta!**
