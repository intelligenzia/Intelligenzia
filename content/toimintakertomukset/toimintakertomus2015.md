# Hallitus ja toimihenkilöt

## Hallitus

Perttu Lähteenlahti
Hallituksen puheenjohtaja

Paavo Rinkkala
Hallituksen varapuheenjohtaja
Mari Räsänen
Yhdistyksen taloudenhoitaja,
Tuutorivastaava
Iina Ala-Kurikka
Sihteeri
Maaria Seppälä
Viestintä, Fuksitoiminta
Pietari Nurmi
Kulttuuri, tapahtumat
Olli Savisaari
Koulutus
Sanna Talola
Alumnitoiminta
Heidi Sahlberg
Liikunta
Antti Lääperi
Ympäristö

## Toimihenkilöt

Tommi Gröndahl

Teoriaklubi

Johanna Reinikainen

Pelikerho

# Intelligenzia – Kognitiotieteen opiskelijajärjestö

Intelligenzia ry:n säännöistä, 2§:

Yhdistyksen toiminnan tarkoituksena on toimia Helsingin yliopiston kognitiotieteen opiskelijoiden etujärjestönä, yhdyssiteenä ja tuoda kognitiotieteen opiskelijoita yhteen. Yhdistys pyrkii edistämään opiskelun edellytyksiä, kehittämään kognitiotieteen opetusta sekä lujittamaan yhteydenpitoa alan tutkijoiden ja opiskelijoiden välillä. Yhdistys pyrkii tekemään kognitiotiedettä tunnetuksi sekä yliopistomaailmassa että sen ulkopuolella.

## Suuri ja kaunis Intelligenzia

Kulunut vuosi 2015 on ollut Intelligenzian historian vauhdikkaimpia. Koulutustamme koetelleet muutokset, uudet yhteistyöjärjestöt, lukuisat ja suositut tapahtumat, uudet opiskelijat sekä tietenkin konnariveljeys ovat kaikki maustaneet tätä vuotta. Vaikka välillä järjestöä on vuoden mittaan koeteltu paljon aikaisempaa kovemmin, on vuodesta jäänyt silti käteen myös paljon positiivista. Voidaankin todeta, että ensi vuoteen Intelligenzia siirtyy entistä vahvempana, suurempana ja kauniimpana.

**Kuva 1 **Eräästä yliopiston vessasta löydetty kirjoitus, ei tietoa taiteilijasta. Sanoma on selkeä – kognitiotiede on enemmän kuin oppiaine.

## Jäsenet ja hallituksen kokoonpano

Intelligenzian jäsenmäärä vuoden 2015 alussa oli 130, joka kasvoi 15 opiskelijan sisäänoton verran syksyllä. Hallituksen kokoonpano on esitelty sivulla kaksi.

Mainitusti vuosi on ollut raskas kaikille Intelligenzian jäsenille, sillä rakasta oppiainettamme ovat koetelleet useat uhat, jotka ovat seurausta runsaista muutoksista laitoksen, tiedekunnan sekä yliopiston tasolla. Vaikka Intelligenzia on ajoittain jäänyt yksinään puolustaessaan oppiaineensa ja opiskelijoidensa oikeuksia, ei yhtäkään ’konnaria’ (kognitiotieteen opiskelijaa) ole jätetty yksin. Intelligenzia on vuoden aikana ohjannut huomattavia määriä resursseistaan jäsenistön hyvinvoinnin ylläpitoon, sekä jäsenien oikeuksien turvaamiseen.

## Yhdistyksen taloudellinen tila

Intelligenzian talous on hyvällä mallillla. Kuluneena vuonna Intelligenzia on ohjannut taloudestaan aikaisempia vuosia isomman osan investointeihin. Osittain tämän on mahdollistanut myös aikaisempien vuosien hieman turhankin tehokas säästökuuri. Esimerkiksi vuoden 2014 kalliit vuosijuhlat eivät loppupeleissä olleetkaan järjestöä täysin vararikkoon vievät, ja vuoden ylijäämä oli hieman arvioitua talousarviota suurempi. Tänä vuonna kyseisen vuoden ylijäämää ohjattiinkin enemmän käyttöön. Vaikka tämän vuoden varainkäyttö olikin huomattavasti runsaampaa kuin aikaisempien, oli se myös huomattavasti

tehokkaampaa ja kirjanpidollisesti esimerkillistä.

Myös varainhankintamme oli tänä vuonna tehokkaampaa, ja esimerkiksi uudet haalarimerkkimme keräsivät monissa myyjäisissä merkittävät voitot. Kuluneen vuoden isoimpia investointeja ovatkin olleet vanhoja korvaamaan hankitut haalarimerkit, joilla tavoitellaan yhdistyksen varallisuuden parantamista myös seuraavina vuosina.

## Koulutuspoliittinen vaikuttaminen

Tämä vuosi on ollut sekä kognitiotieteen oppiaineen että Intelligenzian kannalta hyvin vauhdikas. Yliopiston ajama Iso pyörä -hanke sekä mittavat muutokset Käyttäytymistieteellisessä tiedekunnassa ovat molemmat onnistuneet pitämään Intelligenzian hallituksen ja kognitiotieteen oppiaineen pienilukuisen henkilökunnan hyvin kiireisinä ja vähäunisina.

Iso pyörä-hanke tulee ajamanaan monet pienet oppiaineet ahtaalla ja on hyvin mahdollista että näiden oppiaineiden sulautuessa toisiin oppiaineisiin kadotetaan myös runsaasti tieteellistä osaamista. Intelligenzian suurin pelko onkin että kognitiotieteen koulutus (jota ei tarjota Helsingin yliopiston lisäksi muualla Suomessa) pyritään säästö- tai muista syistä ajamaan alas. Pienenä oppiaineena keinot ovat kuitenkin vähäiset, joten Intelligenzia on kuluneena vuonna ajanut kognitiotiedettä yhteen sekä tietojenkäsittelytieteen oppiaineen että tämän opiskelijajärjestö Tko-älyn kanssa.

Yhdessä Tko-älyn kanssa Intelligenzia laatikin syksyllä ehdotuksen Isoa pyörää mukailevasta kandidaattitason oppiainekokonaisuudesta, joka mahdollistaisi molempien oppiaineiden osaamisen yhdistämisen ja aidosti poikkitieteellisen koulutusohjelman. Tässä ehdotetussa koulutusohjelmassa nousisi esille myös opiskelijoiden kyvykkyys suunnitella opintojaan sekä opiskelijaa itseään että yhteiskuntaa parhaiten hyödyntävään muotoon. Tämä on ollut oppiaineemme ydin aina.

Toinen kognitiotiedettä koetteleva muutos yliopistolla on Psykologian ja logopedian oppiaineiden siirtyminen lääketieteelliseen tiedekuntaan, mikä samalla tulee melko varmasti lopettamaan käyttäytymistieteiden laitoksen. Kognitiotieteen opiskelijoille psykologian muutto tuli suurena yllätyksenä kevään 2015 lopulla, mitä voidaan pitää harmillisena oppiaineiden vahvojen kytkösten johdosta. Myös nykyisen kotitiedekunnan menetys tämän seurauksena pelottaa monia kognitiotieteilijöitä.

Kaikkein kovimman iskun kognitiotieteen opiskelijat kokivat kuitenkin syyskuussa, pian opintojen alettua, kun Käyttäytymistieteiden laitos päätti ehdottaa kognitiotieteen oppiaineen aloituspaikkojen pudotusta nollaan vuodelle 2016. Tämä ehdotuksen Intelligenzia sai tietoonsa vain viisi päivää ennen asiasta päättävän laitosneuvoston kokousta. Koska opiskelijaedustajia ei ollut esityksestä tiedotettu mitenkään, kulkeutui tieto Intelligenzian hallitukselle muita reittejä. Kaataakseen esityksen Intelligenzia keräsi kaikki voimansa ja iski kovaa.

Vain viiden päivän aikana onnistuimme lähestymään merkittäviä kognitiotieteen tutkijoita kuten Noam Chomskya, Steven Pinkeria, Donald Normania ja Dan Sperberiä, sekä saamaan näiltä kannanotot koskien oppiaineen leikkausta. Tämän lisäksi keräsimme sivujemme kautta 1200 ihmisen vetoomuksen ja järjestimme Siltavuorenpenkereelle runsaasti ihmisiä keränneen mielenilmauksen. Taistelumme oli voitokas, sillä laitosneuvoston aikaisempi päätös kumoutui ja kognitiotiede sai säilyttää ainakin osan sisäänotostaan. Samalla myös vaatimuksemme olla vahvemmin mukana kognitiotiedettä koskevassa päätöksenteossa allekirjoitettiin laitoksen johdon puolesta ja siteemme laitokseen ovat nyt vahvemmat kuin koskaan.

Intelligenzia jatkaa koulutuksensa ja opiskelijoidensa etujen puolustamista aikaisempaakin vahvemmin vuonna 2016.

**Kuva 2.** “Straight Outta Penger”-logo. Intelligenzian

koulutustaistelun symboli, josta ollaan teetättämässä myös haalarimerkki.

## Vapaa-aika

Ainejärjestön hengen mukaisesti Intelligenzian toiminnan ydin on vapaassa, meistä intelligenteistä itsestämme lähtevästä yhdessäolosta ja hengailusta. Konnareiden henkinen tila on usein sellainen, että paras kognitiotieteellinen keskustelu syntyy jossain aivan muualla kuin tiukan opiskelun lomassa. Intelligenziassa tapahtumia järjestivät tänä vuonna hallituksen ja toimihenkilöiden lisäksi myös muut järjestön jäsenet, esimerkiksi Uneton48 osallistumisen muodossa.

Tänä vuonna Intelligenzia panosti tapahtumissaan vahvasti tietenkin oman järjestönsä jäsentensä viihtyvyyteen mutta myös järjestön ulkopuolisten ihmisten tapahtumissa viihtymiseen. Syy tälle oli selvä: Intelligenzian tunnettavuuden lisääntyessä, lisääntyy myös kognitiotieteen tunnettavuus.

### Sitsit ja juhlat

Kuluneen vuoden aikana Intelligenzia panosti tapahtumien kuten sitsien, illanviettojen ja juhlien suhteen ohjaten järjestämiseen enemmän työvoimaa ja varoja. Pieneksi järjestöksi oli tapahtumakalenterimme melko tiivis, mutta jatkoi kuitenkin laadultaan entiseen erinomaiseen linjaan. Seuraukset olivat pelkästään positiivisia, sillä tapahtumien kävijämäärä nousi ja samalla heräsi järjestön ulkopuolisten opiskelijoiden kiinnostus oppiainetta, järjestöä ja sen opiskelijoita kohtaan.

Vuoden aikana järjestimme yhdet poikkitieteelliset sitsit, jotka keräsivät runsaasti ihmisiä eri oppiaineista. Tulevaisuudessa olemmekin kaavailleet järjestävämme enemmän saman tyyppisiä poikkitieteellisiä tapahtumia.

Seuraavassa esittely vielä erikseen mainittavista uusista ja vanhoista tapahtumista.

### Mitä kummaa on kognitiotiede?

Maaliskuussa päätimme järjestää osana HYY:n Akateeminen Helsinki -viikkoa Mitä kummaa on kognitiotiede? -tapahtuman, jossa kognitiotieteen opiskelijat ja henkilökunta esittelivät kognitiotieteen opiskelua ja viimeisintä yliopistolla suoritettavaa tutkimusta. Tapahtuma oli suuri menestys ja keräsi huomattavan paljon järjestön ja yliopiston ulkopuolisia ihmisiä Gustavus rexiin kuulemaan kognitiotieteestä. Erityishuomiona tapahtuma onnistui myös houkuttelemaan uusia opiskelijoita, sillä kaksi kappaletta tänä vuonna aloittaneista kognitiotieteen opiskelijoista oli paikalla kyseisessä tapahtumassa. He totesivatkin tapahtumaan olleen erittäin mielenkiintoinen sekä saaneensa sieltä paljon apua esimerkiksi pääsykokeen kannalta.

### PussiSaunaKalja-kiertue

Intelligenzia järjesti perinteisiin kuuluen myös kesäistä tapahtumaa jäsenilleen. Tänäkin vuonna kiersimme suomen kesäisiä maantieteellisiä alueita, nauttien intelligentistä keskustelusta ja kylmästä juotavasta. Lisänä aikaisempiin perinteisiin päädyimme useampana kertana illan kylmetessä lämmittelemään läheisten saunojen lauteille.

### Fuksitapahtumat

Tänäkin vuonna Intelligenziaa palkittiin taas 15 uudella opiskelijalla, jotka energisyydellään ja nuoruudellaan kiihdyttivät Intelligenzian jälleen uuteen vauhtiin. Tietenkin kiitoksena tästä järjestimme uusille opiskelijoille runsaasti tapahtumaa ja pyrimme integroimaan uusia opiskelijoita opiskelija- ja konnarikulttuuriin.

Intelligenzian tuutorit järjestivät uusille opiskelijoille tapahtumia, kuten fuksipiknikin, pesisottelun psykologian

Todisteena onnistumisesta integroinnin ja fuksitoiminnan suhteen voitaneen pitää sitä, että vuoden 2016 hallitus sisältää ennätyksellisesti jopa viisi kappaletta vuonna 2015 opiskelunsa aloittaneita konnareita.

## Liikunta & Kulttuuri

Konnarit ovat tunnetusti hieman yhteisiä liikuntatapahtumia kammoksuvia, vaikkakin viime vuosina konnarit ovat hieman parantaneet lisänneet osallistumistaan urheilutapahtumiin. Olemme huomanneet että varmin tapa houkutella konnarit liikuntatapahtumaan on järjestää ns. perinteistä poikkeavia liikuntatapahtumia. Tätä periaatetta jatkettiin tänäkin vuonna ja konnareita saatiin hyvin houkuteltua esimerkiksi Megazonen pariin yhdessä psykologian opiskelijoiden kanssa.

## Ympäristö

Ympäristön suhteen Intelligenzia on toiminut perinteiseen hyvään tapaansa. Tavaroiden suhteen pyritään kestävämpiin ratkaisuihin ja tavaroiden lainausperiaate kukoistaa molempiin suuntiin. Esimerkiksi tänä vuonna lahjoituksena saamamme tulostin sijaitsee järjestöklusterilla ja on kaikkien tilaa käyttävien käytössä materiaalikustannukset kattavaa korvausta vastaan.

Myöskin tapahtumissamme noudatettiin kestävän kehityksen periaatteita. Tapahtumiin pyritään ostamaan vain tarvittava määrä tarjottavia, mieluiten kotimaisena ja luomuna. Hyödynnämme myös kertakäyttöastioiden sijaan klusteritiloista löytyviä astioita.

## Yhdenvertaisuus

Tänä vuonna kiinnitimme huomiota jokaisen konnarin ja ei-konnarin tasa-arvoiseen kohteluun. Järjestömme on kaikille avoin huolimatta siitä opiskeleeko kognitiotiedettä ja tästä pidimme tänäkin vuonna kiinni. Yhtäkään syrjintä eikä kiusaamistapausta ei menneenä vuonna tapahtunut järjestömme piirissä, mutta tällaisestakin tapauksesta olisimme selvinneet.

Tapahtumamme ovat myös esteettömiä ja hyödynsimmekin runsaasti tänä vuonna esteettömiä tiloja. Myös runsaat ja monipuoliset tapahtumamme takasivat ettei kukaan jäänyt järjestön toiminnan ulkopuolelle.

Lisäksi uudet päivitetyt nettisivumme noudattavat Web Content Accessibility Guidelines (WCAG)-esteettömyysohjeistusta ja ovat ruudunlukijalla luettavat.

## Kerhot

### Teoriaklubi

Teoriaklubi ei valitettavasti kokoontunut tänä vuonna kertaakaan., johtuen kerhon vetäjän opinnoista johtuneista kiireistä. Tämä sai kuitenkin Intelligenzian hallituksen ymmärtämään kuinka pahasti joidenkin perinteiden ylläpito on yksittäisten henkilöiden vastuulla. Teoriakerhoa tullaan jatkossa kehittämään yhteisvoimin ja samalla myös suuntaan, jossa sen vetovastuu ei kasaannu yhdelle henkilölle.

### Pelikerho

Pelikerho kokoontui vuoden mittaa useampaan otteeseen pelaamaan esimerkiksi Eclipseä. Monesti niin hiljaiset ja tylsät pyhäpäivät saivat uuden merkityksen pelikerhon kerätessä ihmiset mittelemään toisiaan vastaan tässä pitkäkestoisessa, sekä taktiikka, rohkeutta että sosiaalisia taitoja vaativassa ja kehittävässä pelissä. Eclipsen lisäksi Intelligenzia järjesti myös kevyemmän pelaamisen tapahtumia esimerkiksi uusille opiskelijoille.

### Robottikerho

Tänä vuonna Intelligenzian kerhot saivat joukkoonsa uudelleen henkiin herätetyn robottikerhon, joka yhdistää järjestön ohjelmoinnista ja robotiikasta kiinnostuneet. Vuoden aikana järjestettiin yksi aloittelijoiden kokoontuminen. Robottikerhon omistamat Arduinot ja muut robotiikkakomponentit ovat olleet myös runsaassa lainauksessa ja kerhon myötä järjestöön on löytänyt tiensä myös muita kuin kognitiotieteen opiskelijoita. Mainittakoon vielä, että vaikka toimintasuunnittelmassa linjasimme selvittävämme voiko sielua koodata, ei tässä pyrkimyksessä ole vielä onnistuttu. Jää nähtäväksi tuoko vuosi 2016 ratkaisun kysymykseen.

## Viestintä

Tämä vuonna Intelligenzia on panostanut viestintään monella saralla. Aikaisemmista vuosista poiketen nimitimme yhden hallituksen jäsenistä päävastuuseen Intelligenzian Facebook, Twitter ja Instagram -tilien päivittämisestä ja ylläpidosta. Samalla perustimme myös uuden Facebook-sivuston Intelligenzialle ja otimme hoitaaksemme laitoksen kognitiotieteenyksikön Facebook-sivuston ylläpidon.

### Nettisivut

Intelligenzian uudistusta kaivanneet sivustotkin saatiin päivitettyä uusiin visualisesti vangitseviin ja aikaisempaa huomattavasti nopeampiin sivuihin. Analytiikan perusteella uudet sivustot ovat myös lisänneet hakukoneosumia, mikä pienelle oppiaineelle on aina positiivista.

Uudet nettisivut pääsivät syksyn mittaan kovaan käyttöön, kun niiden kautta tiedotettiin jäsenistöä koulutuspoliittisten neuvotteluiden etenemisestä sekä kerättiin nimiä kannanottoon.

### Homunculus

Aikaisemmin fyysisesti julkaistu opiskelijajärjestölehtemme Homunculus, siirtyi tänä vuonna digitaaliseksi Mediumista luettavaksi julkaisuksi. Aikaisemmat huonot kokemukset Unigrafian epäselvästä hinnoittelusta, ja puutteet taittajissa ratkaisivat digitaalisen julkaisun puolesta.

Homunculus loisti erityisesti koulutuspoliittisissa uutisissa, ja sen kautta sekä jäsenistö että kognitiotieteestä kiinnostuneet saivat vuoden mittaan parhaiten tietoa koulutusta koskevista muutoksista.

## Avaruusohjelma 2015

Intelligenzia ei onnistunut tänä vuonna saavuttamaan avaruutta roboteillakaan. On kuitenkin mahdollista että tulevaisuus avaruudessa robottien avustuksella on vielä saavutettavissa. Viisastuneena avaruusohjelmasta, Intelligenzia pyrkii ensi vuonna yhdistämään robotiikkaa mahdollisesti jonkin toisen tulevaisuuden teknologian kanssa, saavuttaakseen avaruuden hallinnan ensimmäisenä opiskelijajärjestönä.

## Tapahtumat

Vuonna Intelligenzia järjesti seuraavat tapahtumat:

<table>
  <tr>
   <td>Tapahtuma
   </td>
   <td>Päivämäärä
   </td>
   <td>Osallistujamäärä
   </td>
  </tr>
  <tr>
   <td>Pelikerho
   </td>
   <td><p style="text-align: right">
30.12.2015</p>

   </td>
   <td><p style="text-align: right">
6</p>

   </td>
  </tr>
  <tr>
   <td>Välipäivien illanvietto
   </td>
   <td><p style="text-align: right">
28.12.2015</p>

   </td>
   <td><p style="text-align: right">
25</p>

   </td>
  </tr>
  <tr>
   <td>Intelligenzian pikkujoulut
   </td>
   <td><p style="text-align: right">
13.12.2015</p>

   </td>
   <td><p style="text-align: right">
35</p>

   </td>
  </tr>
  <tr>
   <td>Star Wars –leffamaraton
   </td>
   <td><p style="text-align: right">
12.12-13.12.2015</p>

   </td>
   <td><p style="text-align: right">
7</p>

   </td>
  </tr>
  <tr>
   <td>Megazone yhdessä Kompleksin kanssa
   </td>
   <td><p style="text-align: right">
08.12.2015</p>

   </td>
   <td><p style="text-align: right">
5</p>

   </td>
  </tr>
  <tr>
   <td>Parhaat vanhojenbileet ikinä
   </td>
   <td><p style="text-align: right">
22.11.2015</p>

   </td>
   <td><p style="text-align: right">
30</p>

   </td>
  </tr>
  <tr>
   <td>Pelikerho
   </td>
   <td><p style="text-align: right">
22.11.2015</p>

   </td>
   <td><p style="text-align: right">
9</p>

   </td>
  </tr>
  <tr>
   <td>Intelligenzian vaalikokous
   </td>
   <td><p style="text-align: right">
19.11.2015</p>

   </td>
   <td><p style="text-align: right">
30</p>

   </td>
  </tr>
  <tr>
   <td>Perusperjantai
   </td>
   <td><p style="text-align: right">
13.11.2015</p>

   </td>
   <td><p style="text-align: right">
20</p>

   </td>
  </tr>
  <tr>
   <td>Konnarit goes stella polaris
   </td>
   <td><p style="text-align: right">
10.11.2015</p>

   </td>
   <td><p style="text-align: right">
7</p>

   </td>
  </tr>
  <tr>
   <td>Beer Pong Fuksicup
   </td>
   <td><p style="text-align: right">
30.10.2015</p>

   </td>
   <td><p style="text-align: right">
35</p>

   </td>
  </tr>
  <tr>
   <td>Kiasma Opiskelijapäivä
   </td>
   <td><p style="text-align: right">
16.10.2015</p>

   </td>
   <td><p style="text-align: right">
8</p>

   </td>
  </tr>
  <tr>
   <td>Intelligenzian keskusteluilta
   </td>
   <td><p style="text-align: right">
01.10.2015</p>

   </td>
   <td><p style="text-align: right">
13</p>

   </td>
  </tr>
  <tr>
   <td>Intelligenzian mielenilmaukset
   </td>
   <td><p style="text-align: right">
23.-24.9.2015</p>

   </td>
   <td><p style="text-align: right">
120</p>

   </td>
  </tr>
  <tr>
   <td>Inside Out-elokuvailta
   </td>
   <td><p style="text-align: right">
22.09.2015</p>

   </td>
   <td><p style="text-align: right">
15</p>

   </td>
  </tr>
  <tr>
   <td>Intelligenzian kaverisitsit
   </td>
   <td><p style="text-align: right">
12.09.2015</p>

   </td>
   <td><p style="text-align: right">
75</p>

   </td>
  </tr>
  <tr>
   <td>Kalliokierros
   </td>
   <td><p style="text-align: right">
03.09.2015</p>

   </td>
   <td><p style="text-align: right">
20</p>

   </td>
  </tr>
  <tr>
   <td>Konnarikastajaiset
   </td>
   <td><p style="text-align: right">
02.09.2015</p>

   </td>
   <td><p style="text-align: right">
40</p>

   </td>
  </tr>
  <tr>
   <td>Fuksipesis kompleksin kanssa
   </td>
   <td><p style="text-align: right">
01.09.2015</p>

   </td>
   <td><p style="text-align: right">
20</p>

   </td>
  </tr>
  <tr>
   <td>Fuksien peli-ilta
   </td>
   <td><p style="text-align: right">
28.08.2015</p>

   </td>
   <td><p style="text-align: right">
17</p>

   </td>
  </tr>
  <tr>
   <td>Fuksipiknik
   </td>
   <td><p style="text-align: right">
23.08.2015</p>

   </td>
   <td><p style="text-align: right">
17</p>

   </td>
  </tr>
  <tr>
   <td>Intelligenzian mökkiviikonloppu
   </td>
   <td><p style="text-align: right">
10.07.-12.07.2015</p>

   </td>
   <td><p style="text-align: right">
21</p>

   </td>
  </tr>
  <tr>
   <td>Pelikerho
   </td>
   <td><p style="text-align: right">
05.07.2015</p>

   </td>
   <td><p style="text-align: right">
7</p>

   </td>
  </tr>
  <tr>
   <td>Pussisaunakaljakiertue
   </td>
   <td><p style="text-align: right">
31.05.-21.08.2015</p>

   </td>
   <td><p style="text-align: right">
35</p>

   </td>
  </tr>
  <tr>
   <td>Intelligenzian kanssa suursitseille
   </td>
   <td><p style="text-align: right">
28.5.2015</p>

   </td>
   <td><p style="text-align: right">
17</p>

   </td>
  </tr>
  <tr>
   <td>Intelligenzian vappuskumpat
   </td>
   <td><p style="text-align: right">
30.04.2015</p>

   </td>
   <td><p style="text-align: right">
40</p>

   </td>
  </tr>
  <tr>
   <td>Intelligenzian poikkitieteellinen beer pong turnaus  
   </td>
   <td><p style="text-align: right">
25.04.2015</p>

   </td>
   <td><p style="text-align: right">
30</p>

   </td>
  </tr>
  <tr>
   <td>Kokkailua ja kiusallisia kohtaamisia
   </td>
   <td><p style="text-align: right">
01.04.2015</p>

   </td>
   <td><p style="text-align: right">
15</p>

   </td>
  </tr>
  <tr>
   <td>Mitä kummaa on kognitiotiede?
   </td>
   <td><p style="text-align: right">
27.03.2015</p>

   </td>
   <td><p style="text-align: right">
60</p>

   </td>
  </tr>
  <tr>
   <td>Sauna! Kompleksi <3 Intelligenzia</td>
   <td><p style="text-align: right">
21.03.2015</p>

   </td>
   <td><p style="text-align: right">
60</p>

   </td>
  </tr>
  <tr>
   <td>Mexico-bileet
   </td>
   <td><p style="text-align: right">
17.03.2015</p>

   </td>
   <td><p style="text-align: right">
80</p>

   </td>
  </tr>
  <tr>
   <td>Intelligenzian viiniä ja valitusta
   </td>
   <td><p style="text-align: right">
07.03.2015</p>

   </td>
   <td><p style="text-align: right">
26</p>

   </td>
  </tr>
  <tr>
   <td>Intelligenzian robokerho
   </td>
   <td><p style="text-align: right">
01.03.2015</p>

   </td>
   <td><p style="text-align: right">
7</p>

   </td>
  </tr>
  <tr>
   <td>Perusperjantai
   </td>
   <td><p style="text-align: right">
27.02.2015</p>

   </td>
   <td><p style="text-align: right">
27</p>

   </td>
  </tr>
  <tr>
   <td>Imitation Game-elokuvailta
   </td>
   <td><p style="text-align: right">
24.02.2015</p>

   </td>
   <td><p style="text-align: right">
12</p>

   </td>
  </tr>
  <tr>
   <td>Intelligenzian suloinen ystävänpäiväiltama
   </td>
   <td><p style="text-align: right">
14.02.2015</p>

   </td>
   <td><p style="text-align: right">
16</p>

   </td>
  </tr>
  <tr>
   <td>Intelligenzian elokuvailta Kinopolissa
   </td>
   <td><p style="text-align: right">
13.02.2015</p>

   </td>
   <td><p style="text-align: right">
20</p>

   </td>
  </tr>
</table>
