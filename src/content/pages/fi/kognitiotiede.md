---
title: "Kognitiotiede – Mitä se on ja mihin sillä työllistyy?"
menuTitle: Kognitiotiede
description: Kattava opas kognitiotieteeseen — mitä se tutkii, miten sitä opiskellaan Helsingin yliopistossa ja millaisiin uriin se johtaa.
---

## Mitä on kognitiotiede?

Kognitiotiede on tieteenala, joka tutkii mieleen ja aivoihin liittyviä tietoilmiöitä, kuten havaitsemista, oppimista, muistia, ajattelua, kieltä ja käsitteitä. Yhteistä kognitiotieteen tutkimille ilmiöille on, että niitä kaikkia voidaan pitää älykkään informaation prosessoinnin muotoina.

Nämä perinteiset tutkimuskohteet kuuluvat myös lähitieteenalojen kuten psykologian, neurotieteen, filosofian ja kielitieteen tutkimuskohteisiin. Kognitiotieteelle omaleimaista on pyrkimys luonnontieteelliseen ja matemaattiseen täsmällisyyteen ilmiöiden mallintamisessa. Kognitiotieteen yhteys [tekoälyyn](/tekoaly-ja-kognitiotiede) ja tietojenkäsittelytieteeseen onkin perinteisesti kiinteämpi kuin lähialoilla.

Tutkimus perustuu empiirisiin luonnontieteellisiin tutkimusmenetelmiin, kuten behavioraalisiin kokeisiin ja [neurotieteiden](/neurotiede-ja-kognitio) metodeihin, sekä laskennalliseen ja matemaattiseen mallintamiseen.

Lue lisää: [Mitä on kognitiotiede?](/mita-on-kognitiotiede) – kattava johdatus alaan.

### Suuret kysymykset

Kognitiotieteen alaan luetaan myös monet mielenfilosofian, psykologian filosofian ja tekoälyn filosofian välimaastoon asettuvat suuret kysymykset:

- Miten ihmisaivojen muodostama kuva ulkomaailmasta eroaa objektiivisesta fysikaalisesta todellisuudesta? Mikä on näiden suhde?
- Miten [tietoisuus](/tietoisuus-kognitiotiede) ja mentaaliset sisällöt toteutuvat aivojen hermofysiogisissa ja laskennallisissa mekanismeissa?
- Miten ihmisen evoluutio on johtanut siihen, että ihmisaivoista on kehittynyt sellaiset, että ne käsittelevät tietoa juuri tällä tavalla?
- Missä ihmismielen tai koneen tietokyvyn rajat tulevat vastaan? Onko täysin ylittämättömiä rajoja edes olemassa?

Miten kognitiotiede eroaa psykologiasta? Lue [vertailu kognitiotieteen ja psykologian välillä](/kognitiotiede-vs-psykologia).

Kiinnostaako mihin kognitiotieteilijät työllistyvät? Tutustu [kognitiotieteen urapolkuihin ja työmahdollisuuksiin](/kognitiotieteen-urat).

## Historiikki

Kognitiotiede aloitti toimintansa usean oppiaineen yhteisenä koulutusohjelmana 1980-luvun lopulla. Se on sittemmin kehittynyt itsenäiseksi oppiaineeksi seuraavien vaiheiden kautta. Laajemman historiallisen kontekstin löydät sivulta [Kognitiotieteen historia](/kognitiotieteen-historia).

### Aikajana

- **1988** Kognitiotieteen koulutusohjelma perustetaan. Ensimmäiset kognitiotieteen opiskelijat (n = 5) aloittavat humanistisessa tiedekunnassa.
- **1988** Intelligenzian esiasteenakin pidetty Simpleksi ry perustetaan.
- **1991** Ensimmäinen kognitiotieteen maisteri, Patrick May, valmistuu.
- **1994** Intelligenziasta tulee rekisteröity yhdistys.
- **1997** Kognitiotieteen professuuri perustetaan psykologian laitokselle. Se on ensimmäinen laatuaan Suomessa.
- **2004** Käyttäytymistieteellinen tiedekunta perustetaan; kognitiotiede siirtyy uuteen tiedekuntaan.
- **2016** Pääaineopiskelijoiden sisäänotto lakkautetaan koulutusohjelmauudistuksen ajaksi.
- **2017** Kognitiotiede siirtyy takaisin humanistiseen tiedekuntaan.
- **2018** Kognitiotiede siirtyy digitaalisten ihmistieteiden osastoon.
- **2019** Tiedekuntaneuvosto päättää kognitiotieteen maisterivaiheen opintosuunnan perustamisesta.
- **2020** Kognitiotiedettä voi lukea pääaineena LingDig-koulutusohjelmassa.

## Mitä kummaa on kognitiotiede? -videosarja

Intelligenzian järjestämässä "Mitä kummaa on kognitiotiede?" -seminaarisarjassa alan tutkijat esittelevät työnsä ja näkökulmansa kognitiotieteeseen. Alla olevat videot antavat monipuolisen kuvan siitä, mitä kognitiotiede käytännössä on.

### 2019: Huomio, tunteet ja suorituskyky

https://www.youtube.com/watch?v=wGp--YkeItQ

https://www.youtube.com/watch?v=6c1ripw40JQ

https://www.youtube.com/watch?v=5upKDD-rtMg

https://www.youtube.com/watch?v=azUrd2y71bo

### 2018: Kognitiotieteen monet kasvot

https://www.youtube.com/watch?v=xOtUe9axI44

https://www.youtube.com/watch?v=4FYzkvIdrhc

https://www.youtube.com/watch?v=Cb-VhTFR8Ms

https://www.youtube.com/watch?v=OO9rDhGTWSM

https://www.youtube.com/watch?v=Su8jWIhw_1I

https://www.youtube.com/watch?v=Y1rKohUkMh0

## Lue lisää

- [Kognitiotiede Suomessa](/kognitiotiede-suomessa) – Yleiskuva kognitiotieteen tilasta Suomessa
- [Kognitiotiede Helsingin yliopistossa](/kognitiotiede-helsingin-yliopisto) – Opiskelu ja tutkimus Helsingin yliopistossa
- [Kognitiotiede Aalto-yliopistossa](/kognitiotiede-aalto) – Laskennallinen ja neurotieteellinen tutkimus
- [Suomalaiset kognitiotieteilijät](/suomalaiset-kognitiotieteilijat) – Keskeisiä tutkijoita
- [Kognitiotieteen opiskelu](/kognitiotieteen-opiskelu) – Kattava opas opiskelun aloittamiseen
- [Kognitiotieteen urat](/kognitiotieteen-urat) – Uramahdollisuudet alalla
