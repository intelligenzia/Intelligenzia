---
title: Opiskelu
menuTitle: Opiskelu
description: Tietoa kognitiotieteen opiskelusta Helsingin yliopistossa.
---

## Opiskelu

Kognitiotiedettä voi opiskella Suomessa useassa yliopistossa. Tämä sivu antaa lyhyen yleiskatsauksen – kattavan oppaan opiskelumahdollisuuksista löydät sivulta [Kognitiotieteen opiskelu Suomessa](/kognitiotieteen-opiskelu).

### Kognitiotiede pääaineeksi

Intelligenzia ry ei vastaa kognitiotieteen haku- tai opintoneuvonnasta, mutta kerromme mielellämme vinkkejä ja kokemuksia kognitiotieteen opiskelusta. Meihin saat yhteyttä [hallitus@intelligenzia.fi](mailto:hallitus@intelligenzia.fi)

### Maisterin tutkinto kognitiotieteestä

Maisterin tutkinnon kognitiotieteestä voi suorittaa [Helsingin yliopiston](/kognitiotiede-helsingin-yliopisto) Kielellisen diversiteetin ja digitaalisten ihmistieteiden maisteriohjelmassa (Linguistic diversity and digital humanities, eli LingDig), jossa kognitiotiede on yksi valittavista opintosuunnista. Tutkinto on englanninkielinen. Koulutusohjelmaan voi hakea opiskelijavalinnan kautta kansainvälisten maisteriohjelmien haussa joulu-tammikuussa. Tarkemmat tiedot hakuvaatimuksista ja -ajoista löydät koulutusohjelman verkkosivuilta.

Myös [Aalto-yliopistossa](/kognitiotiede-aalto) voi opiskella kognitiotieteeseen liittyviä aiheita, erityisesti laskennallista neurotiedettä ja ihmisen ja koneen vuorovaikutusta.

Jos opiskelet jo jossain Helsingin yliopiston kandiohjelmassa, kannattaa ensin tarkistaa Sisusta, onko LingDig-maisteriohjelma yksi maisterioptioistasi. Tällöin voit jatkaa kanditutkinnon jälkeen suoraan LingDig-ohjelmaan, kunhan olet suorittanut vaaditut kognitiotieteen opinnot. Lisätietoa maisterioption valinnasta ja valintakriteereistä löydät yliopiston verkkosivuilta.

Jos sinulla on kysyttävää kognitiotieteen opinnoista tai esimerkiksi maisterioption valinnasta, voit ottaa yhteyttä kognitiotieteen opetushenkilökuntaan osoitteessa [grp-cog-opintoasiat@helsinki.fi](mailto:grp-cog-opintoasiat@helsinki.fi) tai humanistisen tiedekunnan opintoneuvontaan [metsatalo-student@helsinki.fi](mailto:metsatalo-student@helsinki.fi). Kansainvälisten maisteriohjelmien hausta voit kysyä Helsingin yliopiston hakijapalveluista.

### Kognitiotiede vapaavalintaisiksi opinnoiksi

Kognitiotiede on yhdistettävissä lähes mihin tahansa alaan ja tarjoaa syvyyttä ja näkökulmaa esimerkiksi psykologian, tietojenkäsittelytieteen, kielitieteiden, fonetiikan, digitaalisten ihmistieteiden, filosofian, matematiikan, biologian tai vaikkapa kasvatustieteen tai bioinformaatioteknologian opintoihin. Se tarjoaa laaja-alaisen näkökulman mielen ja erilaisten tiedonkäsittelyn mekanismien toimintaan ja antaa oivallisia työkaluja poikkitieteelliseen kanssakäymiseen myös työelämässä.

Mietitkö, miten kognitiotiede eroaa psykologiasta? Lue [vertailu kognitiotieteen ja psykologian välillä](/kognitiotiede-vs-psykologia).

## Lue lisää

- [Kognitiotieteen opiskelu Suomessa](/kognitiotieteen-opiskelu) – Kattava opas opiskelumahdollisuuksista
- [Kognitiotiede Helsingin yliopistossa](/kognitiotiede-helsingin-yliopisto) – Yksityiskohdat Helsingin ohjelmasta
- [Kognitiotiede Aalto-yliopistossa](/kognitiotiede-aalto) – Laskennallinen ja neurotieteellinen näkökulma
- [Kognitiotieteen urat](/kognitiotieteen-urat) – Minne opinnot johtavat?
- [Mitä on kognitiotiede?](/mita-on-kognitiotiede) – Perustiedot alasta
