---
title: Ajankohtaista
menuTitle: Ajankohtaista
description: Ajankohtaiset uutiset Intelligenzia ry:stä ja kognitiotieteen alalta.
---

## Ajankohtaista

### Intelligenzia ry on nyt kognitiotieteen alumniyhdistys

Intelligenzia on nyt virallisesti valmistunut! Syyskuussa 2021 voimaan tulleen sääntömuutoksen myötä Intelligenzia ry muuttui kognitiotieteen ainejärjestöstä alumniyhdistykseksi. Samalla järjestö erosi Helsingin yliopiston ylioppilaskunnasta. Sääntömuutosta valmisteltiin vuoden 2020 lopusta alkaen jäsenistön toiveiden pohjalta.

Päätöksen taustalla oli alumnien toive tiiviimmästä yhteisöstä ja halu säilyttää Intelligenzian tärkeät perinteet. Koulutusohjelmauudistuksen jälkeen uusia kognitiotieteen opiskelijoita ei ole toistaiseksi ollut riittävästi oman opiskelijajärjestön pyörittämiseen. Nykyiset kognitiotieteen opiskelijat ovat kuitenkin erittäin tervetulleita mukaan myös alumniyhdistyksen toimintaan, ja Intelligenzia tukee opiskelijoita tarvittaessa uuden opiskelijajärjestön perustamisessa tulevaisuudessa.

Kaikki Intelligenzian entiset jäsenet ovat automaattisesti alumniyhdistyksen jäseniä, jos maksavat jäsenmaksun määräaikaan mennessä. Lisätietoa jäsenyydestä ja liittymisestä löydät Jäseneksi-sivulta.
